A projektfeladat leírása
========================

A legjobb módja annak, hogy alkalmazni tudd az eddig tanultakat, ha az ismereteket egy konkrét problémánál vagy egy gyakorlati példánál használod fel.

Az eddigiekhez képest ezúttal egy kissé eltérő feladatod lesz. Egy **projektfeladatot** kell megoldanod, amely több különböző tevékenységből áll. A feladat sikeres végrehajtásához a következőkre lesz szükséged:

- az interneten kell böngészned, hogy rátalálj a szükséges információkra,

- szöveget kell írnod a megadott témáról,

- digitális rajzot kell készítened, vagy az interneten megfelelő képeket találnod, amelyek jól illusztrálják a megírt szöveget,

- létre kell hoznod és meg kell szerkesztened azt a dokumentumot, amely az általad előkészített szöveget és képeket fogja tartalmazni.

.. questionnote::

 Mit várnak el a diákoktól egy projektfeladat elkészítése során?
 
A projektfeladatok általában több különböző tevékenységet foglalnak magukban. A diákok párokban vagy csoportokban dolgoznak rajtuk.
A projektfeladat sikere mindannyiótokon múlik. Ezért fontos, hogy:

- képes legyél önállóan megkeresni az információkat az interneten,

- önállóan tanulj,

- együttműködj a társaiddal,

- kritikusan viszonyulj a saját és a többiek munkájához,

- betartsd a megállapodásokat és a határidőket,

- vállald a felelősséget azért, amit csinálsz.

.. questionnote::

 Gondolkodj el, majd válaszolj – mit jelent az, hogy „kritikusan viszonyulsz” valamihez, és hogy „vállalod a felelősséget”!

Íme néhány javasolt téma a projektfeladathoz, amelyeken az elkövetkező időszakban fogsz dolgozni:

- A környezetem növényei/állatai

- Egy történelmi esemény a környékemen

- Szűkebb pátriám híres embere

- Felelősségteljes vízhasználat a háztartásomban

- Felelősségteljes hulladékkezelés a háztartásomban

- ... a te témajavaslatod


.. questionnote::

 Neked is van témajavaslatod? A fenti témák közül melyik illik hozzád a legjobban?
 
Beszéld meg a társaiddal, melyik témát választjátok, hogyan osztjátok fel a feladatokat, és mikorra kell befejezni őket.
Ne siessetek, mindent jól tervezzetek meg, mielőtt konkrét lépéseket tesztek!

Minden projektfeladat fontos része a **kutatás**. Ebben a feladatban a kutatás az interneten történő információgyűjtést foglalja magába az általad választott témáról.
Sok esetben fontos, hogy az általad talált szövegeket és képeket elmentsd a számítógépedre is. Meg fogjuk magyarázni, hogy hogyan kell ezt csinálni.

