A projektfeladat leírása
========================

Mivel most már tapasztaltabb vagy a digitális eszközök használatában és tisztában vagy az internetes viselkedési szabályokkal, 
gondolkodj el azon, hogyan segíthetnél fiatalabb barátaidnak elkerülni a problémás helyzeteket.

.. questionnote::

 Készíts egy olyan dokumentumot, amely elősegíti az internet biztonságos és felelősségteljes használatát!

Válassz egy témát erről a területről. Egyeztess a barátaiddal, hogy az elkészülő dokumentum minél több nem kívánt helyzetet vegyen számba valamint az arra való helyes reakciót és a biztonságos viselkedés szabályait is bemutassa.
Íme néhány javaslat:

- Közösségi hálók

- A számítógépnél töltött idő

- Hogyan írjunk üzeneteket

- Kéretlen levelek

- Biztonságos jelszavak

- Digitális zaklatás

- Játékok és alkalmazások biztonsága

- …

.. questionnote::

 Miért választottad pont ezt a témát? Miről fogsz írni? Mi mindennek kell szerepelnie a dokumentumodban?
 
Emlékezz vissza, hogy mit kell megcsinálnod illetve milyen lépéseket kell tenned:

.. questionnote::

 - Keress információkat az interneten a témáddal kapcsolatban! Válaszd ki azokat az oldalakat, ahol érdekes cikkeket találtál. Jegyezd fel ezeknek a címét (a linkeket).

 - Egészítsd ki a dokumentumot képekkel! Biztosan találsz megfelelő képeket az interneten, de igyekezz saját magad is készíteni valamit. Használva a Paint programot, rajzolj egy jelet, logót vagy képet, amely valamelyik fontos biztonsági szabályra utalhat. A saját munkád többet ér, mint az internetről letöltött kész képek.

 - Gondold át, hogyan fogod elrendezni a képeket és a szöveget a dokumentumban.

 - Vidd be a szöveget, add hozzá a képeket, szerkeszd meg a dokumentumot. Ügyelj arra, hogy a szöveg fiatalabb gyerekeknek szól, ezért próbáld meg úgy megírni, hogy számukra is érthető legyen!
 
.. infonote::

 Ne felejtsd el tiszteletben tartani a szerzői jogokat! Ha mások mondatait másoltad, mindig tedd idézőjelbe és jelöld meg, hogy kié. 
 A dokumentum alján mindig tüntesd fel azokat a forrásokat, amelyeket felhasználtál!
 
**Készíts egy prezentációt az elkészült dokumentumról. A tanároddal egyetértésben szervezz egy olyan eseményt a fiatalabb diákoknak, ahol a barátaiddal bemutathatjátok a munkáitok gyümölcsét!**

