Aláhúzott szöveg
================

Ismételjük át még egy kicsit a nyelvtant!

Biztosan találkoztál már magyarórákon ehhez hasonló feladattal: *„Egyszer húzd alá az alanyt a mondatban, kétszer pedig az állítmányt!“*

Tegyük fel, hogy meg kell határoznod a szavak szerepét a következő mondatokban, és az aláhúzást egy digitális dokumentumban kell elvégezned.

Nyiss egy új dokumentumot, és gépeld be a következő mondatokat:

.. image:: ../../_images/podvucen_1.png
	:width: 800
	:align: center

Mi az első mondat alanya? Húzzuk alá!

Jelöld ki a szél szót (1), majd kattints az **U** betűvel jelölt gombra! A *szél* szó aláhúzott lett.

Próbáld meg a következő mondat alanyát billentyűzet segítségével aláhúzni!

.. infonote::

 A dőlt betűs íráshoz a **Ctrl + U** billentyűkombináció is használható.
 
Húzd alá a többi mondat alanyát is (a neked tetsző módon)! 

.. questionnote::

 Egy digitális dokumentumban vagy a papíron javítható könnyebben és egyértelműbben a hiba?

.. image:: ../../_images/podvucen_2.png
	:width: 800
	:align: center
	
|

A feladat második része, hogy húzd alá a mondatok állítmányát, ezúttal kettős vonallal. Az eljárás nagyon hasonló az előzőhöz.
A különbség az, hogy ezúttal az **U betű melletti nyílra** kell kattintanod. Nézd meg alaposan a gombot! Látod a nyilat (2)?

.. image:: ../../_images/podvucen_3.png
	:width: 800
	:align: center
	
Jelöld ki az első mondat állítmányát – a *fúj* szót. Kattints az **U** betű melletti nyílra a megjelölt gombon (2)!

Egy ablak nyílik meg, amelyben különböző típusú aláhúzások láthatók. Válaszd ki, melyikkel szeretnéd aláhúzni a szót (3)! 
Ha mindent jól csináltál, a fúj szó kettős vonallal lesz aláhúzva.

.. suggestionnote::

 A (4)-es számmal jelölt lehetőség arra szolgál, hogy megváltoztasd a vonal színét, amellyel aláhúzod a szöveget. Mikor lehet ez hasznos számodra?

 Próbáld meg önállóan megváltoztatni az aláhúzás vonalának színét!

.. questionnote::

 Húzd alá kettős vonallal az összes állítmányt a mondatokban, és mentsd el a dokumentumot *alahuzott szoveg.docx* néven!

.. infonote::

 A szöveg kiemelését többféleképpen is elvégezheted. A billentyűparancsok szinte minden szövegszerkesztő környezetben ugyanazok: 
 
 - a szöveg félkövérré tételéhez - **Ctrl + B** billenytyűkombináció,

 - a szöveg dőlt betűssé tételéhez - **Ctrl + I** billentyűkombináció,

 - a szöveg aláhúzásához - **Ctrl + U** billentyűkombináció.
	

 Természetesen a változások csak az előzőleg kijelölt szövegen következnek be.

.. learnmorenote::

 **De miért B, I és U betűk?**
 
 Ezek azoknak az angol szavaknak a kezdőbetűi, amelyek a következő betűtípusokat jelzik:
 
 **B** (angolul *Bold*) – vastagított, félkövér  
 
 **I** (angolul *Italic*) – dőlt, kurzív 
 
 **U** (angolul *Underline*) – aláhúzott

.. questionnote::

 Válaszd ki a megfelelő vonaltípust, majd az előző példa alapján húzd alá a mondatok tárgyait (ha egyáltalán vannak ilyenek)!

.. questionnote::

 Próbáld ki, hogy mi történik, ha először megnyomod a félkövér, a dőlt vagy az aláhúzott szöveg gombjait, majd utána gépelsz be valamit! Hogyan jelennek meg a betűk?
