Betűméret és betűtípus
======================

Egy szép Juhász Gyula-vers segítségével mutatjuk be neked a szövegkiemelés további lehetőségeit. 
Meg fogjuk változtatni a betűk méretét és formáját. Ezekkel a lehetőségekkel már találkoztál a Paintben.

.. questionnote::

 Hogyan lehet megváltoztatni a betűméretet a Wordben?

Ha fellapozod akármelyik folyóiratot vagy tankönyvet, észre fogod venni, hogy a címek gyakran nagyobb betűkkel vannak kinyomtatva, mint a szöveg többi része. Alakítsuk át ilyen módon a *Betlehemes ének* címét is!

Nyisd meg a *Betlehemes enek.docx* dokumentumot!

Kövesd az alábbi képet! Jelöld ki a címet (1), majd kattints a nyílra, amely a számot tartalmazó mező mellett található (2)! Válassz egyet a felkínált értékek közül (például: 20) (3)!

.. image:: ../../_images/velicina.png
	:width: 800
	:align: center

A cím most nagyobb betűkkel van írva, mint a szöveg többi része.

------------

A füzetbe írhatsz nyomtatott és írott betűkkel is. A betűk lehetnek kerekek, hosszúkásak, dőlhetnek egyik vagy másik irányba.
Az embereknek különböző a kézírásuk.

Ehhez hasonlítható az, amikor szöveget viszel be a számítógépbe, és választhatsz a betűtípusok közül, amelyeket használni szeretnél.

A számítógépen különböző **betűtípusok** (idegen szóval **fontok**) vannak. Ezek olyan karaktercsoportok, amelyek közös grafikai formával rendelkeznek.

Változtassuk meg ennek a versnek a betűtípusát! Jelöld ki a szöveget az alábbi kép alapján (1), majd kattints a betűtípusok neveit tartalmazó mező melletti nyílra (2)!

.. image:: ../../_images/oblik1.png
	:width: 800
	:align: center


Válaszd ki valamelyik betűtípust a tetszésed szerint! Legyen ez például a *Comic Sans*! 

.. image:: ../../_images/oblik2.png
	:width: 800
	:align: center

A kiválasztott szöveg betűtípusa megváltozott.

.. questionnote::

 Gyakorold a betűk méretének és alakjának megváltoztatását úgy, hogy minden versszakhoz, címhez és a költő nevéhez is más-más betűtípust és méretet választasz.

Nézd meg még egyszer a módosított dokumentumot! Egyértelműen jelenik meg annak tartalma?

.. infonote::

  A szövegrészek kiemelésekor (a betűk színének, méretének és típusának megváltoztatása, a szöveg aláhúzása, félkövérré tétele stb.) vedd figyelembe, hogy **a túl sok szín és változatosság elvonhatja a figyelmet a tartalomról**!

 
