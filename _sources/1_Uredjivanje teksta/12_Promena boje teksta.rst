Промена боје текста
===================

Као што, док пишеш на папиру, понекад користиш дрвене бојице или фломастере различитих боја, 
тако и у Ворду можеш да мењаш боју слова. 

.. suggestionnote::

 Дешава се да треба да направиш неку измену на целом тексту у документу. Када желиш да селектујеш све што је написано, 
 то једноставно можеш да урадиш комбинацијом тастера **Ctrl + A**.
 
.. image:: ../../_images/boja1.png
	:width: 800
	:align: center

Промени боју наслова. Како се то ради? Прати слику изнад. 

Као и у претходној вежби, селектуј наслов (1). 

Кликни **на стрелицу** са леве стране **слова А** дугменцета са слике (2). Отворила се палета боја (3). 
Када кликнеш на неки од квадратића, слова текста која си селектовао добиће његову боју. 

Резултат је следећи:
 
 
.. image:: ../../_images/boja2.png
	:width: 800
	:align: center
	
Наслов је написан бојом коју си изабрао, у нашем случају плавом. Промени боју још неких делова текста.

.. questionnote::

 Размисли, у којим је ситуацијама оправдано и подебљавање и бојење истог текста? Шта ако то урадимо, а није потребно – 
 да ли ће текст бити једнако читљив? Погледај свој документ после измена које су направљене. Да ли је сада прегледнији? 

Како би што боље увежбао технике које објашњавамо, слободно испробај различите могућности!

.. suggestionnote::

 Подсећамо те да увек можеш да се вратиш један или више корака уназад! Најједноставнији начин да то урадиш јесте да 
 кликнеш на стрелицу, односно дугменце приказано на слици испод (1).
 
.. image:: ../../_images/korak_nazad.png
	:width: 800
	:align: center

|
	
Као што подебљавање текста можеш да урадиш преко тастатуре тако за враћање корак уназад можеш да користиш 
комбинацију **Ctrl + Z**. 

Овај текст ћемо користити и касније. Сачувај измене и затвори га.

.. infonote::

 За враћање корак уназад користи се комбинација тастера **Ctrl + Z**.
 
Хајде да урадимо још једну кратку вежбу! На часовима српског језика учио си о врстама речи.

Отвори нови документ и упиши реченице са слике испод. 

.. image:: ../../_images/jesen.png
	:width: 800
	:align: center

Сада промени боју речи на следећи начин:

- **именице** (речи које означавају имена бића, предмета и појава) означи **црвеном** бојом,
- **глаголе** (речи које означавају радњу, стање и збивање) означи **зеленом** бојом,
- **придеве** (речи које стоје уз именицу и ближе је одређују) означи **плавом** бојом,
- **заменице** (речи које упућују на бића, предмете и особине) означи **сивом** бојом,
- **бројеве** (речи које одређују колико тачно има нечега) означи **жутом** бојом.


.. reveal::  Боја текста
   :showtitle: Предлог решења   
   :hidetitle: Затвори
	
   Предлог решења
 
	овде треба да се постави решен задатак уместо ове слике испод...
	
   .. image:: ../../_images/jesen.png
     :width: 780
     :align: center
	 