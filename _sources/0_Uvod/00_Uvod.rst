Örülünk, hogy ismét itt vagy!
=============================

..
    Komentar test
    
|

**A digitális világ ebben a tanévben is megnyitja kapuit előtted és szeretettel vár!**

|

Шта смо овог пута припремили за тебе? 

Очекује те много интересантних, пре свега корисних лекција и активности.

Већ знаш како се уноси текст у документ на рачунару. Направићеш следећи корак – научићеш **како да га уредиш**, 
да истакнеш његове делове - подебљаш или подвучеш неку реч, искосиш слова, промениш им боју и облик.

**Допунићеш своје документе сликама**. Објаснићемо ти како да подесиш величину слике, додаш јој оквир, поставиш је 
на тачно одређено место у документу.
Предвидели смо и да, уз мало истраживања по интернету, **самостално направиш плакат** на одређену тему. 
Подсетићеш се још једном правила понашања у дигиталном свету. Пошто сада имаш више искуства, **припремићеш материјал 
за своје млађе другаре** како би и они били упознати са којим проблемима и опасностима могу да се сусретну током 
коришћења дигиталних уређаја и претраживања интернета. 

И ове године ћеш **помагати роботу Kарелу** да сакупља лоптице, рачуна и извршава различите задатке. Kарел је, у 
међувремену, научио неколико нових наредби. Сада решава и **мало сложеније проблеме**.

Знање које стекнеш играјући се са Kарелом применићеш и на микробит. Верујемо да ће те изненадити шта све можеш да 
урадиш са овим уређајем. Надамо се да ћеш увидети колико програмирање може бити корисно и забавно и да ћеш добити много идеја 
за своје **прве самосталне мини пројекте**.

-------------------

.. infonote::

 Одређени делови текста постављени су у блокове различитих боја. Плави блок са узвичником значи да је у питању нека 
 важна информација, нешто на шта посебно треба да обратиш пажњу. Користићемо га и за кратак подсетник на крају лекције.
 
.. questionnote::
 
 Када наиђеш на блок са знаком питања, застани и размисли. Обично се у овом блоку налази текст задатка или неко питање. 
 Одговори на ова питања повезани су са остатком лекције.
 
.. learnmorenote::

 Црвени блок намењен је читаоцима који желе да науче више. У њему се налазе додаци лекцији коју читаш. 
 Свакако, препоручујемо ти да погледаш шта се у њему „крије“. Овај блок са десне стране има стрелицу која омогућава да се прошири и постане 
 видљиво шта у њему пише.
 
 
.. suggestionnote::

 Жути блок служи за додатна упутства, објашњења, идеје – помаже ти да разрешиш недоумице, пружа ти подршку.
 
.. technicalnote::

 Сиви блок је намењен за техничка упутства. Његов садржај треба да ти омогући или олакша даљи рад.

-------------------

После сваке лекције очекује те кратак квиз, који ће ти помоћи да провериш да ли си све добро разумео.

Важно је да пажљиво прочиташ и поруке које ће се појавити када одговориш на питање. У њима ће писати да ли је одговор тачан или не. Ако погрешиш, 
не брини, грешке су део сваког учења. Важно је да на њих обратимо пажњу и тако из њих учимо.

Иако је већина уџбеника за твој узраст украшена бројним скицама и цртаним ликовима који те воде кроз лекције и 
усмеравају те, у овом приручнику их нема. Идеја нам је да што јасније прикажемо оно што треба да разумеш и начин на 
који нешто треба да урадиш. Највећи украс, овог пута, треба да буду управо твоји радови – дигитални цртежи, документа, 
плакати, анимације на микробиту.

.. infonote::

 Пажљиво читај сваку реченицу и прати упутства. До циља скоро увек води више различитих путева. Можда откријеш лакши и једноставнији начин да урадиш нешто што одраније већ знаш.

|

-------------------

*Сви термини који се у тексту користе у граматичком мушком роду подразумевају природни мушки и женски род особа на које се односе.*
