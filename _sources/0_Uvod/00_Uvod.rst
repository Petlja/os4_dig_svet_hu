Örülünk, hogy ismét itt vagy!
=============================

..
    Komentar test
    
|

**A digitális világ ebben a tanévben is megnyitja kapuit előtted és szeretettel vár!**

|

Mit készítettünk számodra ezúttal?

Sok érdekes és hasznos lecke, illetve tevékenység vár rád.

Már tudod, hogyan kell a szöveget bevinni egy dokumentumba a számítógépen. Most meg fogod tenni a következő lépést – megtanulod **hogyan szerkeszd** a szöveget, 
hogyan emeld ki a szöveg egyes részeit – félkövérré változtatva vagy aláhúzva egy szót, dőltté téve a betűket, megváltoztatva azok színét és formáját.

**Megtanulod majd képekkel kiegészíteni a dokumentumaidat**. Megmagyarázzuk, hogyan állítsd be a kép méretét, miként adj neki keretet, 
és hogyan helyezd el egy pontosan meghatározott helyre a dokumentumban.
Azt tervezzük, hogy az internet segítségével **önállóan fogsz készíteni plakátot** egy adott témáról. 
Ezért fel fogjuk eleveníteni a digitális világban követendő viselkedés szabályait. Mivel most már több tapasztalattal rendelkezel, 
**ismertető anyagot kell készítened fiatalabb társaid számára**, hogy ők is tisztában legyenek azokkal a problémákkal és veszélyekkel, 
amelyekkel a digitális eszközök használata és az internet böngészése során találkozhatnak.

Ebben a tanévben is **segítened kell Karel robotnak** labdákat gyűjteni, számolni és különféle feladatokat végrehajtani. 
Közben Karel néhány új parancsot is megtanult. Most már **bonyolultabb problémákat** is meg tud oldani.

A Karellal játszva szerzett tudást alkalmazni fogod a microbitnél is. Meg fogsz lepődni, mennyi mindent tudsz majd ezzel az eszközzel csinálni.
Biztosak vagyunk benne, hogy felismered, hogy milyen hasznos és szórakoztató lehet a programozás, és sok ötleted támad majd 
az **első önálló mini projektjeidhez**.

-------------------

.. infonote:: A szöveg bizonyos részei különböző színű blokkokban vannak elhelyezve. A felkiáltójellel ellátott kék blokk azt jelenti, hogy ez egy fontos információ, amire különös figyelmet kell fordítani. A lecke végén rövid emlékeztetőként is fogjuk használni.
 
.. questionnote::
 
 Amikor egy kérdőjeles blokkra bukkansz, állj meg, és gondolkozz! Általában ebben a blokkban található a feladat szövege vagy egy kérdés. Az ezekre a kérdésekre adott válaszok az óra további részéhez kapcsolódnak.
 
.. learnmorenote::

 A piros blokk azoknak szól, akik többet szeretnének megtudni. Ebben a blokkban a leckéhez kapcsolódó kiegészítő információk találhatók.
 Mindenképpen ajánljuk, hogy nézd meg, mi „rejtőzik“ benne. Ennek a blokknak a jobb oldalán van egy nyíl, amellyel kinyithatod a tartalmát, és így láthatóvá válik.
 
 
.. suggestionnote::

 A sárga blokk további instrukciókra, magyarázatokra, ötletekre szolgál - segít a kétségek feloldásában, támogatást nyújt.
 
.. technicalnote::

 A szürke blokk műszaki útmutatást tartalmaz. Lehetővé teszi vagy megkönnyíti számodra a további munkát.

-------------------

Minden lecke után egy rövid kvíz vár rád, amely segít abban, hogy ellenőrizhesd, jól megértetted-e a tananyagot.

Fontos, hogy figyelmesen olvasd el azokat az üzeneteket, amelyek a válaszaid után megjelennek. Ezek jelzik, hogy a válaszod helyes volt-e.
Ha hibázol, ne aggódj, a hibák a tanulás részét képezik. Fontos, hogy figyelmet fordítsunk rájuk, és így tanuljunk belőlük.

Habár a korosztályod számára készült tankönyvek többsége számos ábrát és rajzfigurát tartalmaz, amelyek végigvezetnek a leckéken és irányítanak téged, 
ebben a digitális tankönyvben nincsenek ilyenek. Az a célunk, hogy minél világosabban bemutassuk azt, amit meg kell értened, és az, 
hogy megmagyarázzuk, miként kell valamit megcsinálnod. E tankönyv legszebb illusztrációi a te munkáid legyenek – az általad készített digitális rajzok, 
dokumentumok, plakátok, microbit animációk!

.. infonote::

 Figyelmesen olvass el minden mondatot, és kövesd az utasításokat! A célhoz szinte mindig többféle út vezet. Lehet, hogy felfedezel egy könnyebb és egyszerűbb módot arra, hogy megcsinálj valamit, amit már korábban is ismertél.

|


